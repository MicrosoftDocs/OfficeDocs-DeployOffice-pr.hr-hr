---
title: Obavezni servisni podaci za Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Administratorima sustava Office pruža pregled obaveznih servisnih podataka koji se prikupljaju o povezanim iskustvima u sustavu Office.
hideEdit: true
ms.openlocfilehash: faa3507708b4768ee3b2b0f51257273c31ad2de7
ms.sourcegitcommit: 73158b40bdc2d83bdadedeafe0fd152b449d2a44
ms.translationtype: HT
ms.contentlocale: hr-HR
ms.lasthandoff: 09/11/2020
ms.locfileid: "47440150"
---
# <a name="required-service-data-for-office"></a>Obavezni servisni podaci za Office

> [!NOTE]
> Popis proizvoda sustava Office obuhvaćenih ovim informacijama o zaštiti privatnosti potražite u članku [kontrole zaštite privatnosti dostupne za proizvode sustava Office](products-versions-privacy-controls.md).

Office se sastoji od klijentskih softverskih aplikacija i [povezanih iskustava](connected-experiences.md) osmišljenih radi učinkovitijeg stvaranja, komunikacije i suradnje. Suradnja s drugim korisnicima na dokumentu pohranjenom na servisu OneDrive za tvrtke ili prevođenje sadržaja dokumenta programa Word na neki drugi jezik primjeri su povezanih iskustava.

Budući da koristite povezano iskustvo, podaci se šalju Microsoftu i on ih obrađuje kako bi vam osigurao to povezano iskustvo. Ti su podaci ključni jer nam omogućuju dostavu povezanih iskustva koja se temelje na oblaku. Te podatke nazivamo obaveznim servisnim podacima.

Obavezni servisni podaci mogu uključivati informacije vezane uz funkcioniranje povezanog iskustva potrebnog da bi servis u pozadini bio siguran, ažuran i da bi radio na očekivani način. Ako odlučite koristiti povezano iskustvo koje analizira vaš sadržaj, primjerice, prevođenje u programu Word, tekst koji ste upisali i odabrali za prevođenje u dokumentu šalje se i obrađuje da bi vam osigurao povezano iskustvo. Obavezni servisni podaci također mogu obuhvaćati informacije koje su povezanom iskustvu potrebne za izvođenje njegovih zadataka, poput konfiguracijskih informacija o aplikaciji Office.

## <a name="example-of-required-service-data-for-a-connected-experience"></a>Primjer obaveznih servisnih podataka za povezano iskustvo

Iskoristimo PowerPoint Designer kao još jedan primjer za prikaz vrste obaveznih servisnih podataka koje povezano iskustvo šalje Microsoftu. PowerPoint Designer potpomaže poboljšavanje slajdova automatskim generiranjem dizajnerskih ideja između kojih možete birati. Dok stavljate sadržaj na slajd, Designer u pozadini radi na podudaranju tog sadržaja s profesionalno dizajniranim izgledima.

Obavezni servisni podaci koje PowerPoint Designer šalje Microsoftu mogu sadržavati sljedeće podatke:
- Tekst ili slike koje ste dodali na slajd.
- Na kojem slajdu radite i izgled slajda.
- Je li ideja dizajna ispravno primijenjena na slajd.
- Je li se interakcija između programa PowerPoint i servisa Designer odvijala prema očekivanju.

Ti obavezni servisni podaci omogućuju da se PowerPoint Designer izvodi prema očekivanju.

## <a name="manage-required-service-data"></a>Upravljanje obaveznim servisnim podacima

Omogućujemo vam da odaberete koje vrste povezanih iskustava želite koristiti u sustavu Office, što pak određuje koji se obavezni servisni podaci šalju Microsoftu. Diktiranje u programu Word, primjerice, jedno je od nekoliko povezanih iskustava koje analizira vaš sadržaj. Ako odlučite isključiti povezano iskustvo koje analizira sadržaj, Microsoftu se ne šalju obavezni servisni podaci o diktiranju u programu Word jer ta značajka neće biti dostupna za korištenje. Dodatne informacije potražite u članku [Odabir dostupnosti povezanih iskustava za upotrebu](connected-experiences.md#choose-whether-these-connected-experiences-are-available-to-use).

Obavezni servisni podaci odvojeni su od obaveznih ili neobaveznih [dijagnostičkih podataka](overview-privacy-controls.md#diagnostic-data-sent-from-microsoft-365-apps-for-enterprise-to-microsoft), što se odnosi na informacije o upotrebi softvera sustava Office koji se izvodi na vašem uređaju. Stoga postavke zaštite privatnosti koje odaberete za obavezne ili neobavezne dijagnostičke podatke ne utječu na to jesu li Microsoftu poslani obavezni servisni podaci.

Obavezni servisni podaci prikupljaju se i šalju Microsoftu i za [temeljne servise ](essential-services.md) sustava Office, kao što je servis za licenciranje, koji provjerava jeste li pravilno licencirani za korištenje sustava Office. Premda kao administrator tvrtke ili ustanove možete upravljati brojnim povezanim sučeljima koja su dostupna vama ili vašim korisnicima, ovaj skup servisa je ključan za funkcioniranje sustava Office, pa se ne može onemogućiti. Informacije o temeljnim servisima uvijek se šalju Microsoftu prilikom korištenja sustava Office i isti ih obrađuje, bez obzira na to kako se konfiguriraju ostale postavke vezane uz zaštitu privatnosti.

Obavezni servisni podaci raspoloživi su putem zahtjeva ispitanika (DSR-a). Dodatne informacije potražite u članku [Microsoftova izjava o zaštiti privatnosti](https://privacy.microsoft.com/privacystatement) i [Zahtjevi ispitanika sustava Office 365 za GDPR i CCPA](https://docs.microsoft.com/microsoft-365/compliance/gdpr-dsr-office365).

Ako ste administrator tvrtke ili ustanove te želite upravljati povezanim iskustvima, pročitajte sljedeće članke:

- [Pregled kontrola za zaštitu privatnosti za Microsoft 365 Apps za velike tvrtke](overview-privacy-controls.md)
- [Upotreba postavki pravilnika za upravljanje kontrolama za zaštitu privatnosti za Microsoft 365 Apps za velike tvrtke](manage-privacy-controls.md)
- [Korištenje postavki za upravljanje kontrolama za zaštitu privatnosti za Office za Mac](mac-privacy-preferences.md)
- [Korištenje postavki za upravljanje kontrolama za zaštitu privatnosti za Office na iOS uređajima](ios-privacy-preferences.md)
- [Korištenje postavki pravilnika za upravljanje kontrolama za zaštitu privatnosti za Office na Android uređajima](android-privacy-controls.md)
- [Korištenje postavkama pravilnika za upravljanje kontrolama za zaštitu privatnosti za aplikacije Office za web](office-web-privacy-controls.md)

## <a name="categories-of-required-service-data"></a>Kategorije obaveznih servisnih podataka

Obavezni servisni podaci organizirani su u sljedeće kategorije:

- Instalacija softvera i instalirani softver
- Korištenje proizvoda i usluga
- Performanse proizvoda i usluga
- Povezivost i konfiguracija uređaja

Informacije iz tih kategorija Microsoftu omogućuju procjenu je li povezano iskustvo ili temeljni servis siguran, ažuran, i izvodi li se na očekivani način.

Primjerice, informacije u kategoriji Performanse proizvoda i usluga mogu obuhvaćati neočekivane probleme (pad sustava), slabo vrijeme odgovora / slabe performanse, ili pogreške u funkcionalnosti.

Da biste saznali više o kategoriji korištenja proizvoda i usluga, mogu se prikupiti informacije koje ukazuju na to je li servis kojeg upotrebljava povezano iskustvo uspješno pokrenut i je li dostupan po potrebi.