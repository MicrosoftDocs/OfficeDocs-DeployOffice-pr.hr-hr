---
title: Pregled neobaveznih povezanih iskustava za Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Administratorima sustava Office nudi informacije o neobaveznim povezanim iskustvima, uključujući uvjete korištenja koji se na njih primjenjuju.
hideEdit: true
ms.openlocfilehash: f1d8c16b7e267d49735814ee9d393c578dbf3c28
ms.sourcegitcommit: 3f5de6281b8e92c6c41a800f4374211188460320
ms.translationtype: HT
ms.contentlocale: hr-HR
ms.lasthandoff: 06/04/2019
ms.locfileid: "34701316"
---
# <a name="overview-of-optional-connected-experiences-in-office"></a>Pregled neobaveznih povezanih iskustava za Office

Ako imate račun tvrtke ili obrazovne ustanove, administrator u vašoj tvrtki ili ustanovi možda vam je dao mogućnost korištenja barem jednog servisa koji se oslanja na oblak (i koji se naziva i "neobaveznim povezanim iskustvom") prilikom korištenja aplikacija sustava Office 365 ProPlus. Ti su servisi koji se oslanjaju na oblak neobavezni. Na vama je hoćete li ih koristiti. Oni vam se stavljaju na raspolaganje pod uvjetima [Microsoftovog ugovora o pružanju usluga](https://www.microsoft.com/servicesagreement) i [izjave o zaštiti privatnosti](https://privacy.microsoft.com/). U nekim se slučajevima mogu primjenjivati i drugi uvjeti. U ovom su članku popisani servisi koji se oslanjaju na oblak te se dodatno objašnjavaju uvjeti njihovog korištenja i opisuje kako ih u bilo kojem trenutku možete uključiti ili isključiti.

> [!NOTE]
> Ako ste administrator, pročitajte članak [Korištenje postavki pravilnika za upravljanje kontrolama za zaštitu privatnosti za Office 365 ProPlus](manage-privacy-controls.md) da biste saznali kako korisnicima dodijeliti ili ograničiti mogućnost korištenja neobaveznih povezanih iskustava.

### <a name="if-you-use-these-services-what-terms-of-use-do-you-need-to-agree-to"></a>Ako koristite te servise, na koje uvjete korištenja morate pristati?

Važno je znati da ti neobavezni servisi koji se oslanjaju na oblak nisu obuhvaćeni licencom vaše tvrtke ili ustanove s Microsoftom. Oni se licenciraju izravno vama. Korištenjem tih neobaveznih servisa koji se oslanjaju na oblak prihvaćate i uvjete [Microsoftovog ugovora o pružanju usluga](https://www.microsoft.com/servicesagreement) i [izjave o zaštiti privatnosti](https://privacy.microsoft.com/). Ovisno o servisu koji koristite, mogu se primjenjivati i dodatni uvjeti. U većini slučajeva nema naknade za korištenje tih servisa. Ako se primjenjuje naknada (kao što može biti slučaj s nekim [dodacima za Office](https://support.office.com/article/16278816-1948-4028-91E5-76DCA5380F8D) koje možete preuzeti putem trgovine sustava Office), dobit ćete jasnu informaciju prije nego što ih počnete koristiti.

## <a name="experiences-that-rely-on-bing"></a>Iskustva koja se oslanjaju na Bing

Neke servise koji se oslanjaju na oblak omogućuje Microsoft Bing. Microsoft Bing pravni je subjekt odvojen od sustava Office 365 ProPlus te njime Microsoft upravlja neovisno od sustava Office 365 ProPlus. Ovo su iskustva koja on omogućuje u aplikacijama sustava Office 365 ProPlus: [3D karte](https://support.office.com/article/6b56a50d-3c3e-4a9e-a527-eea62a387030), [Grafikoni s kartom](https://support.office.com/article/f2cfed55-d622-42cd-8ec9-ec8a358b593b), [Umetanje internetskih slika](https://support.office.com/article/3C51EDF4-22E1-460A-B372-9329A8724344), [Umetanje internetskih 3D modela](https://support.office.com/article/ec5feb79-b0af-47f6-a885-151fcc88ac0a), [Alat za brz početak rada s programom PowerPoint](https://support.office.com/article/4784f273-0b2c-456c-9c89-24e5b977c224), [Istraživač](https://support.office.com/article/1728f286-8702-4d72-8169-ab7677ca0e1f) i [Pametno traženje](https://support.office.com/article/debf2083-5ac0-4739-8667-ae2467bec044). Ta vam se iskustva licenciraju pod uvjetima [Microsoftovog ugovora o pružanju usluga](https://www.microsoft.com/servicesagreement) te su obuhvaćena [izjavom o zaštiti privatnosti](https://privacy.microsoft.com/). Svi upiti za pretraživanje koje uputite tvrtki ili ustanovi sustava Office 365 ProPlus prilikom korištenja tih servisa šalju se u Microsoft Bing. Tvrtka Bing ne povezuje ih s vama.

## <a name="experiences-that-rely-on-linkedin"></a>Iskustva koja se oslanjaju na LinkedIn

[Pomoćnik za životopis](https://support.office.com/article/444ff6f0-ef74-4a9c-9091-ffd7a9d1917a) nudi iskustvo u programu Word koje se oslanja na LinkedIn. On daje ideje za vaš životopis. LinkedIn je zasebna tvrtka u vlasništvu Microsofta. Ako koristite pomoćnik za životopis, uz [Microsoftov ugovor o pružanju usluga](https://www.microsoft.com/servicesagreement) i [izjavu o zaštiti privatnosti](https://privacy.microsoft.com/) primjenjuju se i [Ugovor s korisnikom i pravila zaštite privatnosti servisa LinkedIn](https://www.linkedin.com/legal/user-agreement). Svi upiti za pretraživanje koje uputite tvrtki ili ustanovi sustava Office 365 ProPlus prilikom korištenja tih servisa šalju se servisu LinkedIn. Tvrtka LinkedIn ne povezuje ih s vama. Ne morate imati račun na servisu LinkedIn da biste koristili taj servis koji se oslanja na oblak.

Napomena: postavka zaštite privatnosti opisana u nastavku ne kontrolira iskustva koja od vas traže povezivanje računa za LinkedIn s Microsoftovim računom tvrtke ili obrazovne ustanove. Informacije o kontroli iskustava te vrste (kao što su informacije sa servisa LinkedIn na [kartici profila](https://support.office.com/article/e80f931f-5fc4-4a59-ba6e-c1e35a85b501) u programu Outlook) potražite u članku [Povezivanje računa za LinkedIn i Microsoftovog računa](https://support.office.com/article/dc81cc70-4d64-4755-9f1c-b9536e34d381).

## <a name="experiences-that-rely-on-other-microsoft-owned-online-services-andor-services-owned-by-third-parties"></a>Iskustva koja se oslanjaju na druge internetske servise u vlasništvu Microsofta i/ili servise u vlasništvu trećih strana

### <a name="office-store"></a>Trgovina sustava Office 

Kada koristite trgovinu sustava Office, vaše korištenje web-mjesta te trgovine licencirano je [Microsoftovim ugovorom o pružanju usluga](https://www.microsoft.com/servicesagreement) i [izjavom o zaštiti privatnosti](https://privacy.microsoft.com/). Svi [dodaci za Office](https://support.office.com/article/16278816-1948-4028-91E5-76DCA5380F8D) koje preuzmete putem trgovine sustava Office obuhvaćeni su uvjetima upotrebe koje propisuje proizvođač dodatka. To mogu biti raznovrsne različite tvrtke ili ustanove, a neke od njih mogu naplaćivati naknadu za korištenje. Morat ćete provjeriti dozvole, izjavu o zaštiti privatnosti i licencne odredbe za svaki dodatak da biste znali koji se uvjeti primjenjuju i odlučili želite li prihvatiti uvjete korištenja koje ta tvrtka ili ustanova nudi.

### <a name="insert-online-video"></a>Umetanje internetskog videozapisa

[Umetanje internetskog videozapisa](https://support.office.com/article/8340EC69-4CEE-4FE1-AB96-4849154BC6DB) omogućuje umetanje videodatoteka u dokument. Iskustvo umetanja internetskog videozapisa podliježe [Microsoftovom ugovoru o pružanju usluga](https://www.microsoft.com/servicesagreement) i [izjavi o zaštiti privatnosti](https://privacy.microsoft.com/). Mogu se primjenjivati i dodatni uvjeti korištenja ako pristupate sadržajima iz drugih izvora. Na primjer, kada se povežete sa servisom YouTube, primjenjuju se njegovi [uvjeti korištenja](https://www.youtube.com/t/terms) i [izjava o zaštiti privatnosti](https://policies.google.com/privacy). Microsoft će možda u budućnosti dodati druge dobavljače videomaterijala.

### <a name="research"></a>Istraživanje

[Istraživanje](https://support.office.com/article/b862efc5-9a7b-4f88-a23d-93712d6e4397) se povezuje sa servisima koji se oslanjaju na oblak da bi pribavljali rezultate pretraživanja rječnika, tezaurusa i prijevoda te traženja riječi. Kada koristite to iskustvo, ono se po zadanom povezuje sa servisima u vlasništvu Microsofta te se primjenjuje [Microsoftov ugovor o pružanju usluga](https://www.microsoft.com/servicesagreement) i [izjava o zaštiti privatnosti](https://privacy.microsoft.com/). Istraživanje omogućuje dodavanje drugih davatelja usluga. Ako odlučite koristiti drugog davatelja usluge, mogu se primjenjivati dodatne odredbe.

> [!NOTE]
> Istraživanje nije isto što i Istraživač. U novijim je verzijama sustava Office uz Istraživanje dostupno i novo iskustvo pod nazivom Istraživač. Istraživač je noviji servis, koji omogućuje Bing, a o njemu smo već govorili u odjeljku o [iskustvima koja se oslanjaju na Bing](#experiences-that-rely-on-bing).

### <a name="weather-bar-in-outlook"></a>Traka vremenske prognoze (Outlook)

Na [traci vremenske prognoze](https://support.office.com/article/d11b7532-7c58-489e-8103-5cc5d727b06b) u programu Outlook prikazuju se vremenske prognoze za odabrana zemljopisna područja. Tijekom korištenja trake vremenske prognoze u programu Outlook ona se po zadanom povezuje sa servisom MSN Weather. MSN je u vlasništvu Microsofta te se primjenjuju odredbe [Microsoftovog ugovora o pružanju usluga](https://www.microsoft.com/servicesagreement) i [Microsoftove izjave o zaštiti privatnosti](https://privacy.microsoft.com/). Kada koristite traku vremenske prognoze sa servisom MSN Weather, Microsoft ne otkriva vašu lokaciju, a gradovi koje odaberete za prikaz ne mogu se povezati s vama. Možete [promijeniti zadane postavke](https://docs.microsoft.com/office/client-developer/outlook/weather/extending-the-weather-bar-in-outlook) radi povezivanja s drugim davateljima usluga vremenske prognoze. Ako odlučite koristiti drugog davatelja usluga vremenske prognoze, morat ćete provjeriti izjavu o zaštiti privatnosti i licencne uvjete tog dobavljača da biste znali koji se uvjeti primjenjuju.

## <a name="experiences-that-allow-you-to-submit-feedback"></a>Iskustva koja dopuštaju slanje povratnih informacija

### <a name="help--feedback"></a>Pomoć > Povratne informacije

Kada odete na **Pomoć** > **Povratne informacije** i pošaljete povratne informacije ili prilikom korištenja neke od aplikacija sustava Office 365 ProPlus odlučite odgovoriti na jedan od naših anketnih upita „Vrlo bismo rado čuli vaše povratne informacije”, informacije koje navedete šalju se Microsoftu te se primjenjuju odredbe [Microsoftovog ugovora o pružanju usluga](https://www.microsoft.com/servicesagreement) i [izjave o zaštiti privatnosti](https://privacy.microsoft.com/). Kada šaljete povratne informacije putem pripadnog gumba, po želji možete poslati svoju adresu e-pošte i/ili snimku zaslona. To nisu obavezne informacije.  

#### <a name="outlook-is-an-exception"></a>Outlook je iznimka

Odjeljak **Pomoć** > **Povratne informacije** u programu Outlook razlikuje se od odjeljka **Pomoć** > **Povratne informacije** u ostalim aplikacijama sustava Office 365 ProPlus. Kada pošaljete povratne informacije pomoću naredbe **Pomoć** > **Povratne informacije** u programu Outlook, dopuštate Microsoftu da prikupi zapisnike programa Outlook radi rješavanja potencijalnih problema s performansama. Ti zapisnici mogu sadržavati osobne podatke kao što su vaše ime, adresa e-pošte, sadržaj e-pošte ili pretraživani pojmovi. Taj vam se servis nudi putem licence vaše tvrtke ili ustanove s Microsoftom. Zbog toga ako odaberete poslati povratne informacije putem gumba Povratne informacije u programu Outlook, ne morate sklapati zaseban ugovor s Microsoftom, a postavka opisana u ovom članku ne primjenjuje se.

### <a name="help--suggest-a-feature"></a>Pomoć > Predložite značajku

Predlaganje značajke iskustvo je koje omogućuje slanje ideja vezanih uz vaše korištenje programa Outlook. Prijedlozi se šalju izravno servisu treće strane pod nazivom UserVoice. Ako ideje šaljete pomoću značajke Predložite značajku, primjenjuju se [uvjeti pružanja usluge i pravila zaštite privatnosti koje propisuje UserVoice](https://outlook.uservoice.com/tos).

## <a name="how-to-determine-if-your-admin-has-given-you-the-ability-to-use-optional-connected-experiences"></a>Utvrđivanje je li vam administrator dao mogućnost korištenja neobaveznih povezanih iskustava

Da biste utvrdili je li vam administrator dao mogućnost korištenja neobaveznih povezanih iskustava u aplikaciji sustava Office 365 ProPlus na uređaju sa sustavom Windows, idite na **Datoteka** > **Račun** > **Zaštita privatnosti računa** i odaberite **Upravljanje postavkama**. Ako vam administrator nije dao kontrolu, vidjet ćete poruku koja kaže "administrator u tvrtki ili ustanovi upravlja vašim postavkama privatnosti te je odlučio onemogućiti neobavezna povezana iskustva."

## <a name="your-privacy-settings"></a>Vaše postavke zaštite privatnosti

Ako vam je administrator dao mogućnost korištenja neobaveznih povezanih iskustava u aplikaciji sustava Office 365 ProPlus na uređaju sa sustavom Windows, možete u bilo kojem trenutku otići na **Datoteka** > **Račun** > **Zaštita privatnosti računa** i odabrati **Upravljanje postavkama** da biste upravljali svojim postavkama. Kada su omogućeni, imat ćete mogućnost korištenja servisa opisanih u ovom članku kada ih poželite koristiti. Kada su onemogućeni, oni neće biti dostupni.

## <a name="diagnostic-data"></a>Dijagnostički podaci

Kada koristite bilo koji od neobaveznih servisa koji se oslanjaju na oblak i koji su opisani u ovom članku, Microsoft može prikupljati dijagnostičke podatke (npr. podatke o korištenju te pogreškama i performansama) vezane uz funkcioniranje iskustva prilikom korištenja. Ti dijagnostički podaci mogu sadržavati „osobne podatke” kao što su definirani člankom 4. europske Opće uredbe o zaštiti podataka.Svi dijagnostički podaci koje Microsoft prikuplja tijekom korištenja neke od aplikacija i servisa sustava Office 365 ProPlus vode se pod pseudonimom, kao što je definirano standardom ISO/IEC 19944:2017 (odjeljak 8.3.3).


## <a name="related-topics"></a>Povezane teme

- [Pregled kontrola za zaštitu privatnosti za Office 365 ProPlus](overview-privacy-controls.md)
- [Obavezni servisni podaci za Office](required-service-data.md)